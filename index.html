<html>
<head>
    <title>Logica e Fondamenti di Matematica</title>
</head>
<body>
    <h1>Logica e Fondamenti di Matematica</h1>
    <div>
        <h2>Introduzione</h2>
        <p>
        Parleremo di teoria degli insiemi e di logica, principalmente.
        Oggi gli insiemi sono una componente imprescindibile della pratica matematica, però la loro introduzione
        è "recente", infatti è stato <b>George Cantor</b> a introdurli nel 1800.

        Gli insiemi sono stati completamente inventati da Cantor, e questa è una cosa degna di nota,
        perché sono veramente rare le cose di cui si può individuare un'origine precisa.
        Ad esempio... quando sono stati inventati i numeri reali? E da chi?

        Per altri concetti, la storia si fa più intricata, invece. Un esempio è il concetto di limite:
        Esso era, sì, già più o meno conosciuto dai greci e da <b>Bonaventura Cavalieri</b>, ma la sua definizione
        moderna risale al 1800, invece integrali e derivate sono idee precedenti. In particolare in ordine cronologico
        vengono prima gli integrali, poi le derivate e infine i limiti, quindi tutto il contrario di quello a cui siamo abituati a pensare!

        A margine di questi esempi, una piccola divagazione (citiamo il prof):
        Molto spesso la storia della matematica riceve poca attenzione nello studio,
        però lo sforzo storico è sicuramente collegato allo sforzo individuale di comprensione
        e quindi può agevolare e anzi permettere una comprensione più profonda degli argomenti.


        Ma se nella millenaria storia della matematica gli insiemi sono dei nuovi arrivati, sono davvero utili? In fondo prima non erano necessari...
        Per rispondere a questa domanda dobbiamo prima capire cosa sono questi insiemi.
        </p>
    </div>
</body>
</html>
